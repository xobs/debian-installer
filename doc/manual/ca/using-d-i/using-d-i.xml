<!-- retain these comments for translator revision tracking -->
<!-- original version: 19074 -->


 <chapter id="d-i-intro"><title>Utilització de l'instal·lador de Debian</title>

 <sect1><title>Com funciona l'instal·lador</title>
<para>

L'instal·lador de Debian és un conjunt d'elements amb objectius
específics que realitzen cada una de les tasques de la instal·lació.
Cada element executa la seva tasca, preguntant a l'usuari les qüestions
necessàries per realitzar-la. Les preguntes tenen assignades prioritats,
i la prioritat de les preguntes que s'han de fer s'estableix quan s'inicia
l'instal·lador.

</para><para>

Quan s'executa una instal·lació per defecte només es fan les preguntes
essencials (d'alta prioritat). En aquest cas és un procés
d'instal·lació altament automatitzat amb poca interacció de l'usuari.
Els elements s'executen automàticament en una seqüència, la selecció dels
elements que s'executen depèn principalment del mètode d'instal·lació
que utilitzeu i del vostre maquinari. L'instal·lador utilitzarà valors
predeterminats per a les preguntes que no es facin.

</para><para>

Si hi hagués un problema, l'usuari veuria una pantalla d'error i potser es
mostraria el menú d'instal·lació perquè seleccionés alguna acció
alternativa. Si no hi ha problemes, l'usuari mai veurà el menú
d'instal·lació, sinó que simplement haurà de contestar les preguntes
de cada element. Les notificacions d'errors greus tenen una prioritat
«crítica» de manera que sempre es notifiqui a l'usuari.

</para><para>

Alguns dels valors predeterminats que utilitza l'instal·lador es poden canviar
passant-li arguments d'arrencada quan s'inicia el &d-i;. Per exemple,
si voleu forçar una configuració de xarxa estàtica (el DHCP s'utilitza
de forma predeterminada si està disponible), podeu afegir el paràmetre
d'arrencada <userinput>netcfg/disable_dhcp=true</userinput>.
Podeu veure les opcions disponibles a <xref linkend="installer-args"/>.

</para><para>

Els usuaris avançats es poden sentir més còmodes amb una interfície
conduïda a través de menús, on l'usuari controla cada pas en comptes de
deixar que l'instal·lador els realitzi automàticament en una seqüència.
Per utilitzar l'instal·lador de forma manual, a través de menús, afegiu
l'argument d'arrencada <userinput>debconf/priority=medium</userinput>.

</para><para>

Si el vostre maquinari necessita que passeu opcions als mòduls del nucli
a mida que es van instal·lant, necessitareu iniciar l'instal·lador en mode
<quote>expert</quote>. Aquesta opció es pot activar utilitzant l'ordre
<command>expert</command> per arrencar l'instal·lador o bé afegint
l'argument d'arrencada <userinput>debconf/priority=low</userinput>. El mode
expert us proporciona control total sobre el &d-i;

</para><para>

La visualització normal de l'instal·lador es basa en caràcters
(contràriament a les interfícies gràfiques, actualment més familiars).
El ratolí no és operacional en aquest entorn. Aquí teniu les tecles
que podeu utilitzar per navegar pels diversos diàlegs. El
<keycap>Tab</keycap> o la tecla de cursor a la <keycap>dreta</keycap>
mouen «endavant», i les <keycombo> <keycap>Maj</keycap>
<keycap>Tab</keycap> </keycombo> o el cursor a
l'<keycap>esquerra</keycap> mouen «endarrere» entre els botons
i seleccions que es mostren. Les tecles de cursor <keycap>amunt</keycap>
i <keycap>avall</keycap> seleccionen diferents elements en una llista
desplaçable, i també desplacen la mateixa llista. A més, en llistes
llargues, podeu teclejar una lletra per fer que la llista es desplaci
directament a la secció que tingui elements que comencin amb aquesta lletra
i utilitzar <keycap>Re Pàg</keycap> i <keycap>Av Pàg</keycap> per
desplaçar la llista per seccions. La <keycap>barra espaiadora</keycap>
selecciona un objecte com un quadre de verificació. Utilitzeu la tecla
&enterkey; per activar les eleccions.

</para><para arch="s390">

L'S/390 no suporta consoles virtuals. Podeu obrir una segona i tercera sessions
ssh per veure els registres que es descriuen a sota.

</para><para>

Els missatges d'error es redirigeixen a la tercera consola. Podeu accedir a
aquesta consola prement
<keycombo><keycap>Alt esquerra</keycap><keycap>F3</keycap></keycombo>
(manteniu premuda l'<keycap>Alt</keycap> esquerra mentre premeu la tecla de
funció <keycap>F3</keycap>); torneu al procés principal de l'instal·lador
amb <keycombo><keycap>Alt esquerra</keycap><keycap>F1</keycap></keycombo>.

</para><para>

També podeu trobar aquests missatges a <filename>/var/log/messages</filename>.
Després de la instal·lació, aquest registre es copia a
<filename>/var/log/debian-installer/messages</filename> del nou
sistema. Altres missatges de la instal·lació es poden trobar a
<filename>/var/log/</filename> durant la instal·lació i a
<filename>/var/log/debian-installer/</filename> després que l'ordinador
s'hagi iniciat amb el sistema instal·lat.

</para>
 </sect1>


  <sect1 id="modules-list"><title>Introducció als elements</title>
<para>

Aquí hi ha una llista dels elements de l'instal·lador amb una breu
descripció de la tasca de cada element. Els detalls que podeu necessitar
per saber com utilitzar un element en particular els podeu trobar a
<xref linkend="module-details"/>.

</para>

<variablelist>
<varlistentry>

<term>main-menu</term><listitem><para>

Mostra la llista d'elements durant l'operació de l'instal·lador
i inicia un element quan se selecciona. Les preguntes del menú principal
tenen assignada una prioritat mitjana, si la vostra prioritat
està definida a alta o crítica (alta és el valor per predeterminat), no veureu
el menú. D'altra banda, si hi hagués un error que requerís la vostra
intervenció, la prioritat de les qüestions es pot baixar temporalment per
permetre resoldre el problema i, en aquest cas, pot aparèixer el menú.

</para><para>

Podeu arribar al menú principal seleccionant el botó "Endarrere" repetidament,
per retrocedir tot el camí fet per l'element en execució.

</para></listitem>
</varlistentry>
<varlistentry>

<term>languagechooser</term><listitem><para>

Mostra una llista d'idiomes i variants d'idiomes. L'instal·lador mostrarà
els missatges en l'idioma triat si no és que la traducció per aquell idioma
és incompleta. Quan una traducció no és completa es mostraran missatges
en anglès.

</para></listitem>
</varlistentry>
<varlistentry>

<term>countrychooser</term><listitem><para>

Mostra una llista de països. L'usuari pot triar el país on viu.

</para></listitem>
</varlistentry>
<varlistentry>

<term>kbd-chooser</term><listitem><para>

Mostra una llista de teclats dels quals l'usuari tria el model que es
correspon amb el seu.

</para></listitem>
</varlistentry>
<varlistentry>

<term>hw-detect</term><listitem><para>

Detecta automàticament la major part de maquinari del sistema, incloent
targes de xarxa, unitats de disc i PCMCIA.

</para></listitem>
</varlistentry>
<varlistentry>

<term>cdrom-detect</term><listitem><para>

Cerca i munta un CD d'instal·lació de Debian.

</para></listitem>
</varlistentry>
<varlistentry>

<term>netcfg</term><listitem><para>

Configura les connexions de xarxa de l'ordinador perquè que es pugui
comunicar a través de la Internet.

</para></listitem>
</varlistentry>
<varlistentry>

<term>iso-scan</term><listitem><para>

Cerca sistema de fitxers ISO, que poden ésser a un CD-ROM o al disc dur.

</para></listitem>
</varlistentry>
<varlistentry>

<term>choose-mirror</term><listitem><para>

Presenta una llista de rèpliques de l'arxiu de Debian. L'usuari pot triar la
font dels seus paquets d'instal·lació.

</para></listitem>
</varlistentry>
<varlistentry>

<term>cdrom-checker</term><listitem><para>

Comprova la integritat d'un CD-ROM. D'aquesta manera, l'usuari pot estar segur
que el CD-ROM d'instal·lació no està corromput.

</para></listitem>
</varlistentry>
<varlistentry>

<term>lowmem</term><listitem><para>

El «lowmem» intenta detectar sistema amb poca memòria, en aquest cas
realitza diversos trucs per treure parts innecessàries del &d-i; de la
memòria (a canvi de perdre algunes funcions).

</para></listitem>
</varlistentry>
<varlistentry>

<term>anna</term><listitem><para>

Anna's Not Nearly APT (l'Anna casi no és l'APT). Instal·la paquets que s'han
obtingut de la rèplica o CD triat.

</para></listitem>
</varlistentry>
<varlistentry>

<term>partman</term><listitem><para>

Permet a l'usuari fer particions als discs adjunts al sistema, crear sistemes
de fitxers a les particions seleccionades, i adjuntar-los als punts de
muntatge. També s'inclouen funcions interessants com un mode completament
automàtic i suport per LVM. Aquesta és l'eina de gestió de particions
preferida a Debian.

</para></listitem>
</varlistentry>
<varlistentry>

<term>autopartkit</term><listitem><para>

Fa particions a un disc complet automàticament d'acord amb les preferències
preestablertes de l'usuari.

</para></listitem>
</varlistentry>
<varlistentry>

<term>partitioner</term><listitem><para>

Permet a l'usuari fer particions als discs adjunts al sistema. S'elegeix un
programa de particions apropiat per a l'arquitectura del vostre ordinador.

</para></listitem>
</varlistentry>
<varlistentry>

<term>partconf</term><listitem><para>

Visualitza una llista de particions i crea sistemes de fitxers a les
particions seleccionades segons les instruccions de l'usuari.

</para></listitem>
</varlistentry>
<varlistentry>

<term>lvmcfg</term><listitem><para>

Ajuda a l'usuari a configurar el <firstterm>LVM</firstterm>
(Logical Volume Manager, gestor de volums lògics).

</para></listitem>
</varlistentry>
<varlistentry>

<term>mdcfg</term><listitem><para>

Permet a l'usuari configurar el programari <firstterm>RAID</firstterm>
(Redundant Array of Inexpensive Disks, matriu redundant de discs barats).
Aquest programari RAID normalment és superior als barats controladors RAID
IDE (pseudomaquinari) que es troben a les plaques bases més noves.

</para></listitem>
</varlistentry>
<varlistentry>

<term>base-installer</term><listitem><para>

Instal·la el conjunt de paquets més bàsic que permeten a l'ordinador
funcionar sota Linux quan es torna a arrencar.

</para></listitem>
</varlistentry>
<varlistentry>

<term>os-prober</term><listitem><para>

Detecta els sistemes operatius instal·lats actualment a l'ordinador i passa
aquesta informació al bootloader-installer (instal·lador del carregador de
l'arrencada), que pot oferir la capacitat d'afegir els sistemes operatius
descoberts al menú d'inici del carregador de l'arrencada. D'aquesta manera,
l'usuari pot triar fàcilment, durant l'arrencada, quin sistema operatiu
iniciar.

</para></listitem>
</varlistentry>
<varlistentry>

<term>bootloader-installer</term><listitem><para>

Instal·la un programa carregador de l'arrencada al disc dur, que és
necessari perquè l'ordinador pugui arrencar el Linux sense utilitzar un
disquet o CD-ROM. Molts carregadors de l'arrencada permeten a l'usuari triar
un sistema operatiu alternatiu cada vegada que s'arrenca l'ordinador.

</para></listitem>
</varlistentry>
<varlistentry>

<term>base-config</term><listitem><para>

Proporciona diàlegs per configurar els paquets bàsics del sistema segons
les preferències de l'usuari. Aquesta possibilitat es realitza, normalment,
després de tornar a arrencar l'ordinador, és la «primera execució» del
nou sistema Debian.

</para></listitem>
</varlistentry>
<varlistentry>

<term>shell</term><listitem><para>

Permet a l'usuari executar un intèrpret d'ordres des del menú o en una
segona consola.

</para></listitem>
</varlistentry>
<varlistentry>

<term>bugreporter</term><listitem><para>

Proporciona un mètode perquè l'usuari pugui registrar informació
en un disquet quan es troba algun problema. Posteriorment i de forma
acurada, pot informar als desenvolupadors de Debian dels problemes
amb el programari d'instal·lació.

</para></listitem>
</varlistentry>

</variablelist>

 </sect1>

&using-d-i-components.xml;

</chapter>

