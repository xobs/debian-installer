<!-- retain these comments for translator revision tracking -->
<!-- original version: 22935 -->

 <sect1 id="what-is-debian-linux">
 <title>Què és &debian;?</title>
<para>

De la combinació de la filosofia i metodologia Debian amb les
utilitats de GNU, el nucli Linux i altre programari lliure, n'esdevé
una distribució única anomenada Debian &debian;. Aquesta distribució
es basa en una quantitat enorme de <emphasis>paquets</emphasis> de
programari. Cada paquet de la distribució té executables, seqüències,
documentació, i informació de la configuració, així com un
<emphasis>mantenidor</emphasis>, que és el principal responsable de
mantenir-lo actualitzat, analitzar i reparar-ne els errors de
programació i de comunicar-se amb els desenvolupadors del paquet de
programari. L'enorme quantitat d'usuaris combinada amb el sistema de
seguiment d'errors permet que aquests es localitzin i depurin
ràpidament.

</para><para>

La importància que Debian dóna als detalls ens permet produir una
distribució estable, ampliable i d'alta qualitat. Les instal·lacions
poden ser fàcilment configurades per dur a terme diferents papers, des
de muntar tallafocs pels centres de treball científics a servidors de
xarxa d'alta qualitat.

</para><para>

Debian és especialment popular entre els usuaris avançats arran
de les seves excel·lències tècniques i el compromís amb les
necessitats i expectatives de la comunitat Linux. Debian també ha
introduït moltes característiques al Linux que actualment són
quotidianes.

</para><para>

Per exemple, Debian va ser la primera distribució de Linux que
va incloure un sistema de gestió de paquets per facilitar
la instal·lació i supressió de programari. També va ser la primera
distribució de Linux que es podia actualitzar sense necessitar
la reinstal·lació completa.

</para><para>

Debian continua sent un projecte líder en el desenvolupament de
Linux. El seu procés de desenvolupament és un exemple de com pot
arribar a funcionar un model de desenvolupament de programari lliure
- fins i tot per tasques complexes com generar i mantenir un sistema
operatiu complet.

</para><para>

La característica que més diferencia Debian de les altres
distribucions GNU/Linux és el seu sistema de manteniment de paquets.
Aquestes utilitats donen a l'administrador d'un sistema Debian el
control total sobre els paquets instal·lats en el sistema,
incloent-hi la possibilitat d'instal·lar un únic paquet o
d'actualitzar totalment el sistema operatiu. Els paquets individuals
també es poden actualitzar. En el sistema de manteniment de paquets
podeu establir quin programari us heu compilat vosaltres mateixos i
les dependències que té.

</para><para>

Per protegir el sistema contra <quote>cavalls de Troia</quote> i
d'altre programari perjudicial, els servidors de Debian verifiquen
que els paquets apujats procedeixin dels mantenidors de Debian
registrats. Els empaquetadors de Debian també tenen cura de
configurar els paquets de forma segura. Quan apareixen problemes de
seguretat als paquets en circulació, les actualitzacions normalment
estan disponibles en poc temps. Amb unes simples opcions d'actualització
de Debian les actualitzacions de seguretat es poden descarregar i
instal·lar automàticament a través d'Internet.

</para><para>

La millor forma d'obtenir ajuda per utilitzar el sistema Debian
GNU/Linux i poder-vos comunicar amb els desenvolupadors de Debian és
a través d'algunes llistes de correu mantingudes pel projecte Debian
(en el moment que s'escrivia aquest document n'hi havia més de
&num-of-debian-maillists;). La manera més fàcil per subscriure's
a una o més llistes és visitant la pàgina de subscripcions a la
llista de correu de Debian <ulink url="&url-debian-lists-subscribe;">
http://www.debian.org/MailingLists/subscribe</ulink> i emplenar el
formulari que hi trobareu.

</para>

 </sect1>
