<?xml version="1.0" encoding="ISO-8859-1"?>
<!-- original version: 28997 -->

 <sect1 id="backup">
 <title>Maak een reservekopie van uw bestaande gegevens!</title>
<para>

Zorg ervoor dat u, voor u met de installatie start, een reservekopie
maakt van elk bestand dat zich op dit moment op uw systeem bevindt.
Als dit de eerste keer is dat u op uw computer een besturingssysteem
installeert dat van een ander type is dan het besturingssysteem dat bij
de computer is geleverd, dan is de kans groot dat u uw harde schijf
opnieuw zult moeten indelen om ruimte te maken voor &debian;. Altijd als
u de indeling van uw harde schijf wijzigt, moet u er rekening mee houden
dat alles wat op de harde schijf staat verloren kan gaan, ongeacht het
programma dat u hiervoor gebruikt. De programma's die tijdens de
installatie worden gebruikt zijn behoorlijk betrouwbaar en de meeste worden
al jaren gebruikt; maar ze zijn ook zeer krachtig en een foutieve handeling
kan u in de problemen brengen. Zelfs nadat u een reservekopie heeft gemaakt,
zult u zorgvuldig moeten nadenken over uw antwoorden en keuzen. Twee minuten
nadenken kan uren aan niet noodzakelijk herstelwerk voorkomen.

</para><para>

Als u een multi-boot systeem wilt maken, zorg er dan voor dat u de
distributiemedia van de andere aanwezige besturingssystemen bij de hand
heeft. Vooral als u de indeling van uw harde schijf gaat wijzigen, zou
u tot de ontdekking kunnen komen dat u de opstartlader van uw
besturingssysteem opnieuw moet installeren of in veel gevallen het
volledige besturingssysteem en alle bestanden op aangetaste partities.
<!-- FJP Verwijzen naar shareware voor bootsector reparatie?
http://www.winimage.com and http://www.winimage.com/bootpart.htm //-->

</para>

<para arch="m68k">

Met uitzondering van BVM en Motorola VMEbus computers, is de enige
installatiemethode die voor m68k-systemen wordt ondersteund, het opstarten
met een op AmigaOS/TOS/MacOS gebaseerde bootstrap vanaf een lokale harde
schijf of diskette. Voor deze systemen heeft u het originele besturingssysteem
nodig om Linux te kunnen opstarten. Om Linux te kunnen opstarten op de BVM and
Motorola VMEbus machines, heeft u de boot-ROMs <quote>BVMBug</quote> of
<quote>16xBug</quote> nodig.

</para>

 </sect1>
