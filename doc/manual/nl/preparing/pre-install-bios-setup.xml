<?xml version="1.0" encoding="ISO-8859-1"?>
<!-- original version: 28997 -->

 <sect1 id="pre-install-bios-setup">
 <title>Configuratie van apparatuur en besturingssysteem voor de installatie</title>
<para>

In deze sectie wordt ingegaan op eventuele hardwareconfiguratie die u moet
uitvoeren voordat u Debian installeert. In het algemeen betreft dit controle
en mogelijk aanpassing van 'firmware'-instellingen voor uw systeem. De
firmware is de basisprogrammatuur die door de apparatuur wordt gebruikt;
het meest kritieke moment waarop deze wordt gebruikt is tijdens het opstarten
van uw systeem. Ook wordt ingegaan op bekende problemen met apparatuur die
de betrouwbaarheid van &debian; op uw systeem kunnen beïnvloeden.

</para>

&bios-setup-i386.xml;
&bios-setup-m68k.xml;
&bios-setup-powerpc.xml;
&bios-setup-sparc.xml;
&bios-setup-s390.xml;

  <sect2><title>Aandachtspunten ten aanzien van apparatuur</title>
<para arch="not-s390">

Velen hebben geprobeerd om bijvoorbeeld hun 90 MHz CPU op 100 MHz te laten
werken. Soms werkt dit, maar het is gevoelig voor temperatuur en andere
factoren en kan uw systeem beschadigen. Eén van de auteurs van dit document
heeft zijn systeem een jaar lang op verhoogde snelheid laten draaien waarna
het systeem tijdens de compilatie van het besturingssysteem plotseling begon
het <command>gcc</command>-programma af te breken met een onverwachte fout.
Het probleem kon worden opgelost door de CPU weer op zijn normale snelheid te
laten werken.

</para><para arch="not-s390">

De <command>gcc</command>-compiler vertoont vaak als eerste problemen door
slechte geheugenmodules (of andere hardwareproblemen die onvoorspelbare
veranderingen van gegevens veroorzaken) omdat het enorme gegevensstructuren
opbouwt die herhaaldelijk worden doorlopen. Een fout in deze gegevensstructuren
resulteert in een ongeldige instructie of het lezen van een onbestaand
geheugenadres. Het symptoom hiervan is dat <command>gcc</command> afbreekt met
een onverwachte fout.

</para><para arch="m68k">

Atari TT RAM moederborden zijn berucht om hun problemen met RAM onder
Linux; probeer, als u vreemde problemen tegenkomt, om tenminste de kernel
in ST-RAM te laden. Gebruikers van een Amiga moeten mogelijk RAM uitsluiten
met behulp van een 'booter memfile'.
<!-- FJP Is moederborden juist of zijn dit (insteek)kaarten? //-->
<!-- FJP What the f*ck is een booter memfile? //-->

<phrase condition="FIXME"><emphasis>

FIXME: more description of this needed.

</emphasis></phrase>

</para><para arch="i386">

De betere moederborden ondersteunen RAM met pariteitscontrole en kunnen u
melden als uw systeem een fout van één bit in het geheugen heeft. Helaas
kunnen ze deze fout niet herstellen en zullen ze over het algemeen stuklopen
direct na de melding van de geheugenfout. Het is echter nog altijd beter
om verteld te worden dat er geheugenproblemen zijn dan dat er ongemerkt
fouten in uw gegevens ontstaan. Daarom beschikken de betere systemen over
moederborden die geheugenmodules met 'parity' en 'true-parity' ondersteunen;
zie ook <xref linkend="Parity-RAM"/>.

</para><para arch="i386">

Als u 'true-parity' RAM heeft en als dit door uw moederbord wordt ondersteund,
activeer dan eventuele BIOS-instellingen die ervoor zorgen dat het moederbord
een interrupt genereert bij pariteitsfouten in het geheugen.

</para>

   <sect3 arch="i386"><title>De turboschakelaar</title>
<para>

Veel systemen hebben een <emphasis>turboschakelaar</emphasis> die de
snelheid van de CPU reguleert. Selecteer de hoogste snelheid. Als uw
BIOS de mogelijkheid biedt om softwarematige besturing van de
turboschakelaar (of CPU-snelheid) uit te schakelen, kunt u dit het beste
doen en het systeem vastzetten in de hoogste snelheid. Er is één melding
van een systeem waarbij Linux, tijdens het automatisch zoeken naar aanwezige
apparatuur, per ongeluk de softwarematige besturing van de turboschakelaar raakte.

</para>
   </sect3>

   <sect3 arch="i386"><title>Cyrix-CPU's en diskettefouten</title>
<para>

Bij systemen met een Cyrix-CPU kan het noodzakelijk zijn om tijdens de
installatie het cache-geheugen uit te schakelen omdat anders
diskettefouten optreden. Vergeet niet om na de installatie de cache weer
te activeren omdat het systeem <emphasis>veel</emphasis> trager werkt als
de cache uitgeschakeld is.

</para><para>

We denken dat dit niet noodzakelijk een fout van de Cyrix-CPU is. Mogelijk
kan dit probleem binnen Linux worden opgelost; we blijven hieraan werken.
(Voor technisch geïnteresseerde lezers: we vermoeden dat het probleem is dat
de cache ongeldig wordt na een omschakeling van instructies van 16-bit
naar 32-bit.)

</para>
   </sect3>

   <sect3 arch="i386"><title>Instellingen van randapparatuur</title>
<para>

Mogelijk moet u instellingen of jumpers op in uw computer aanwezige kaarten
van randapparatuur wijzigen. Sommige kaarten beschikken over
configuratiemenu's terwijl andere gebruik maken van jumpers. Het is helaas
niet mogelijk om in dit document volledige informatie te verschaffen over elk
apparaat; wel proberen we nuttige tips te geven.

</para><para>

Als u kaarten heeft die gebruik maken van 'mapped memory', dan dient dit
geconfigureerd te worden ergens tussen 0xA0000 en 0xFFFFF (van 640K tot net
onder 1 megabyte) of een adres tenminste 1 megabyte groter dan de totale
hoeveelheid RAM in uw systeem.

</para>
   </sect3>

   <sect3 arch="i386" id="usb-keyboard-config">
   <title>USB BIOS instellingen en toetsenborden</title>
<para>

Als u geen AT- maar alleen een USB-toetsenbord heeft, is het mogelijk dat u
in uw BIOS-configuratie 'legacy AT keyboard'-emulatie moet activeren.
Doe dit echter alleen als uw toetsenbord in het installatiesysteem niet werkt
in de USB-modus. Aan de andere kant zijn er ook systemen (met name laptops)
waarbij u mogelijk de 'legacy USB support' moet uitschakelen als uw toetsenbord
niet werkt. Raadpleeg de handleiding van uw moederbord en zoek in het BIOS
naar opties voor <quote>Legacy keyboard emulation</quote> of <quote>USB keyboard
support</quote>.

</para>
   </sect3>

   <sect3><title>Meer dan 64 MB RAM</title>
<para>

De Linux kernel kan niet in alle gevallen bepalen over hoeveel RAM u beschikt.
Raadpleeg in dat geval <xref linkend="boot-parms"/>.

</para>
   </sect3>
  </sect2>
 </sect1>
