<?xml version="1.0" encoding="ISO-8859-1"?>
<!-- original version: 11648 -->

 <sect2 id="base-config-users">
 <title>Gebruikers en wachtwoorden instellen</title>

  <sect3 id="base-config-shadow">
  <title>Schaduwwachtwoorden</title>

<para>

Afhankelijk van de gekozen prioriteit, kan het systeem de vraag stellen of u
schaduwwachtwoorden wilt activeren. Dit is een systeem waarmee uw GNU/Linux
systeem een beetje beter beveiligd wordt. In een systeem zonder
schaduwwachtwoorden, worden wachtwoorden (versleuteld) opgeslagen in een
bestand, <filename>/etc/passwd</filename>, dat voor iedereen leesbaar is.
Dit bestand moet leesbaar zijn voor iedereen die kan aanloggen omdat het
essentiële informatie over gebruikers bevat, waaronder de vertaling van de
numerieke gebruikersidentificatie naar gebruikersnamen. Hierdoor is het in
theorie mogelijk dat iemand uw <filename>/etc/passwd</filename> bestand pakt
en hierop een 'brute kracht aanval' (dat wil zeggen een geautomatiseerde
test van alle mogelijke wachtwoordcombinaties) uitvoert om te proberen de
wachtwoorden te achterhalen.

</para><para>

Als u schaduwwachtwoorden geactiveerd heeft, worden wachtwoorden echter bewaard
in <filename>/etc/shadow</filename> dat alleen door root gelezen en geschreven
kan worden en daarnaast door de groep 'shadow' kan worden gelezen. Om deze reden
raden wij u aan om schaduwwachtwoorden te activeren.

</para><para>

Het is altijd mogelijk om het systeem voor schaduwwachtwoorden opnieuw te
configureren met de opdracht <command>shadowconfig</command>. U kunt, na
de installatie, <filename>/usr/share/doc/passwd/README.debian.gz</filename>
raadplegen voor nadere informatie.

</para>
  </sect3>

  <sect3 id="base-config-root">
  <title>Het wachtwoord voor root instellen</title>

<para>

Het <emphasis>root</emphasis>-account wordt ook wel de
<emphasis>super-user</emphasis> genoemd; het is een login die alle
beveiligingen op uw systeem omzeilt. Het root-account dient alleen te
worden gebruikt voor systeemadministratie en altijd gedurende een zo
kort mogelijke tijd.

</para><para>

Elk wachtwoord dat u aanmaakt zou uit tenminste 6 tekens moeten bestaan en
zou zowel hoofd- als kleine letters als ook leestekens moeten bevatten.
Wees extra zorgvuldig als u het wachtwoord voor root instelt, aangezien
dit account zoveel rechten geeft. Vermijd woorden die voorkomen in
woordenboeken en het gebruik van persoonlijke gegevens die eenvoudig kunnen
worden geraden.
<!-- FJP: vermelden dat wachtwoorden tijdens invoer onleesbaar zijn en daarom
twee keer moeten worden ingevoerd? //-->

</para><para>

Wees zeer argwanend als iemand u ooit vertelt dat hij het wachtwoord
van uw root-account nodig heeft. Normaalgesproken zou u uw root-account
nooit mogen uitgeven, tenzij u een machine beheert die meer dan één
systeembeheerder heeft.
<!-- FJP: noemen alternatieven: su, sudo //-->

</para>
  </sect3>

  <sect3 id="make-normal-user">
  <title>Een gewone gebruiker aanmaken</title>

<para>

Het systeem zal u op dit punt ook vragen of u een gewoon gebruikersaccount
wilt aanmaken. Dit account is voor u de normale manier om aan te loggen.
Het is <emphasis>niet</emphasis> de bedoeling dat u het root-account benut
voor dagelijks gebruik of als uw persoonlijke login.

</para><para>

Waarom niet? Wel, één reden om het gebruik van de privileges van root te
vermijden is dat het zeer eenvoudig is om als root onherstelbare schade
aan te richten. Een andere reden is dat u verleid zou kunnen worden om een
<emphasis>Trojaans-paard</emphasis> te draaien &mdash; een programma dat
misbruik maakt van uw rechten als super-user om achter uw rug de beveiliging
van uw systeem de doorbreken. In elk degelijk boek over systeembeheer voor
Unix wordt meer uitgebreid ingegaan op dit onderwerp &mdash; overweeg om er
één te lezen als dit nieuw voor u is.

</para><para>

U kunt uw gebruikersaccount een willekeurige naam geven. Als u Jan Jansen
heet, dan zou u <userinput>jansen</userinput>, <userinput>jan</userinput>,
<userinput>jjansen</userinput> of <userinput>jj</userinput> kunnen gebruiken.
U zal ook worden gevraagd naar de volledige naam voor de gebruiker en, net
als hiervoor, om een wachtwoord.

</para><para>

Als u op enig moment na de installatie nog een gebruikersaccount wilt
aanmaken, kunt u het commando <command>adduser</command> gebruiken.

</para><para arch="s390">

Voor &arch-title; zult u, als u met telnet over het netwerk wilt kunnen
inloggen, een gebruikersaccount moeten aanmaken. De telnet-server staat
binnen de standaard configuratie van Debian niet toe om als root in te loggen.
Wel kunt u gebruik maken van ssh (Secure SHell) om op afstand als root in te
loggen, maar ook dit wordt niet aangeraden.
<!-- FJP: telnet en ssh markeren als <command>'s //-->

</para>
  </sect3>
 </sect2>
